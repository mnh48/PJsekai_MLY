---
title: کومونيتي
lang: ms-Arab
---

# کومونيتي ڤروجيک سيکاٴي

ترداڤت ڤلاين Discord [ديسکورد] خوصوص اونتوق کومونيتي ڤروجيک سيکاٴي دري مليسيا
ڤد وقتو اين⹁ تتاڤي اي ماسيه بلوم دبوک کڤد عموم. کامي اکن کمس کيني سکيراڽ اي
دبوک⹁ دان کامي اکن تاڽاکن ڤنتدبير Discord [ديسکورد] ترسبوت سکيراڽ اورڠ لوار
مليسيا يڠ بربڠسا اتاو بربهاس ملايو دبنرکن اونتوق سرتاٴي اتاو تيدق. بوات ماس
اين⹁ بوليه بربينچڠ داهولو دمان-مان کيچاون دTwitter [تويتتر] کامي
د[@PJsekai_MLY](https://twitter.com/PJsekai_MLY)⹁ دڠن ممبالس کيچاون اتاو
کيچاوکن سمولا (RT [ار.تي]) کيچاون کامي.

سلاٴين ايت⹁ ڤروجيک سيکاٴي جوݢ دبينچڠکن دببراڤ ڤلاين Discord [ديسکورد] لاٴين
سڤرتي دMYANDORI [مياندوري] (کومونيتي ڤمينت بندوري مليسيا) دان دComic Fiesta
Community [کوميک فيستا کوميونيتي]. اندا بوليه سرتاٴي داهولو ڤلاين ترسبوت
سمنتارا منوڠݢو. تتاڤي سيلا امبيل ڤرهاتين بهاوا MYANDORI [مياندوري] هاڽ تربوک
اونتوق اورڠ مليسيا⹁ ماناکال Comic Fiesta Community [کوميک فيستا کوميونيتي] ڤولا
تيدق بوليه بربهاس ملايو سڤنوهڽ کران اي کومونيتي انتارابڠسا والاڤون برترسکن
مليسيا.


## کومونيتي لاٴين؟

ڤلاين Discord [ديسکورد] انتارابڠسا اونتوق ڤارا ڤماٴين ڤروجيک سيکاٴي بوليه
دسرتاٴي د[سين](http://bit.ly/ProjectSekai) تتاڤي سݢالاڽ دالم بهاس ايڠݢريس.

ڤلاين Discord [ديسکورد] اونتوق ڤارا ڤڠݢونا Sekai Viewer [سيکاٴي ۏيوور] ڤولا
بوليه دسرتاٴي د[سين](https://discord.gg/xcDBRMd). ترداڤت سالورن بهاس ملايو
دکاتيݢوري سيمبڠ "Lounge" [لاٴونج] (ليڤق) تتاڤي کباڽقنڽ بربينچڠ مڠناٴي ترجمهن
ڤرخيدمتن ترسبوت کدالم بهاس ملايو⹁ دان بوکنله مڠناٴي ڤرماٴينن ايت سنديري.


## ايکوت اکاٴون بهاس لاٴين؟

بريکوت اياله ببراڤ ڤلتفورم بهاس لاٴين يڠ دکتاهوي ستاکت اين:

1. [‎@pjsekai_eng](https://twitter.com/pjsekai_eng) ‏[<span lang="en">English</span>] دTwitter [تويتتر] - اکاٴون ڤمينت بربهاس ايڠݢريس
2. [‎@pjsekai_esp](https://twitter.com/pjsekai_esp) ‏[<span lang="es">Español</span>] دTwitter [تويتتر] - اکاٴون ڤمينت بربهاس سڤاڽول
3. [‎@pjsekai_fra](https://twitter.com/pjsekai_fra) ‏[<span lang="fr">Français</span>] دTwitter [تويتتر] - اکاٴون ڤمينت بربهاس ڤرانچيس
4. [‎@pjsekai_FanTH](https://twitter.com/pjsekai_FanTH) ‏[<span lang="th">ภาษาไทย</span>] دTwitter [تويتتر] - اکاٴون ڤمينت بربهاس تاي
5. [‎@CentralSekai](https://twitter.com/CentralSekai) ‏[<span lang="pt-BR">Português Brasileiro</span>] دTwitter [تويتتر] - اکاٴون ڤمينت بربهاس ڤورتوݢيس برازيل
6. [‎@pjsekai_ru](https://vk.com/pjsekai_ru) ‏[<span lang="ru">русский</span>] دVK [ۏي.کي] - اکاٴون ڤمينت بربهاس روسيا
